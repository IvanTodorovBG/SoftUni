Първи стъпки в програмирането

1. Конзолна програма "Hello SoftUni"
Напишете конзолна Python програма, която отпечатва текста "Hello SoftUni".

2. Числата от 1 до 10
Напишете Python конзолна програма, която отпечатва числата от 1 до 10 на отделни редове на конзолата.

3. Пресмятане на лице на квадрат
Напишете конзолна програма, която въвежда цяло число "a" и пресмята лицето на квадрат със страна "a".
Примерен вход и изход

вход изход
5     25

4. От инчове към сантиметри
Да се напише програма, която чете от конзолата число (реално) и преобразува числото от инчове в
сантиметри. За целта умножава инчовете по 2.54 (защото 1 инч = 2.54 сантиметра).
Примерен вход и изход

вход изход
5     12.7
Внимание: в зависимост от регионалните настройки на операционната система, е възможно вместо
десетична точка (US настройки) да се използва десетична запетая (BG настройки). Ако програмата очаква
десетична точка и бъде въведено число с десетична запетая или на обратно (бъде въведена десетична точка
когато се очаква десетична запетая), може да се получи грешка.
Препоръчително е да промените настройките на компютъра си, така че да се използва десетична точка:



5. Поздрав по име
Напишете програма, която чете от конзолата име на човек и отпечатва "Hello, {name}", където {name} е
въведеното име от конзолата.


6. Съединяване на текст и числа
Напишете програма, която прочита от конзолата име, фамилия, възраст и град и печата съобщение от
следния вид: "You are {first_name} {last_name}, a {age}-years old person from {town}."



7. Изготвяне на проекти
Напишете програма, която изчислява колко часове ще са необходими на един архитект, за да изготви
проектите на няколко строителни обекта. Изготвянето на един проект отнема три часа.

Вход
От конзолата се четат 2 реда:
1. Името на архитекта - текст;
2. Брой на проектите - цяло число.

Изход
На конзолата се отпечатва:
"The architect {името на архитекта} will need {необходими часове} hours to complete
{брой на проектите} project/s."

Примерен вход и изход:
вход 
George
4
изход
The architect George will
need 12 hours to complete
4 project/s.


вход
Sanya
9
изход
The architect Sanya will need 27
hours to complete 9 project/s.



8. Зоомагазин
Напишете програма, която пресмята нужните разходи за закупуването на храна за кучета и други животни.
Една опаковка храна за кучета е на цена 2.50лв., а всяка останала, която не е за тях струва 4лв.
Вход
От конзолата се четат 2 реда:
1. Броят на кучетата - цяло число;
2. Броят на останалите животни - цяло число.
Изход
На конзолата се отпечатва:
"{крайната сума} lv."

Примерен вход и изход
вход  
5
4

изход
28.5 lv.

вход
13
9

изход
68.5 lv.

9. Озеленяване на дворове
Божидара разполага с няколко къщи на Черноморието и желае да озелени дворовете на някои от тях, като
по този начин създаде уютна обстановка и комфорт на гостите си. За целта е наела фирма.
Напишете програма, която изчислява необходимите средства, които Божидара ще трябва да заплати на
фирмата изпълнител на проекта. Цената на един кв. м. е 7.61лв със ДДС. Тъй като нейният двор е доста
голям, фирмата изпълнител предлага 18% отстъпка от крайната цена.
Вход
От конзолата се прочита само един ред:
1. Кв. метри, които ще бъдат озеленени – реално число.
Изход
На конзолата се отпечатват два реда:
"The final price is: {крайна цена на услугата} lv."
"The discount is: {отстъпка} lv."
Примерен вход и изход

Вход  550
Изход 
The final price is: 3432.11 lv.
The discount is: 753.39 lv.

Вход 150
Изход
The final price is: 936.03 lv.
The discount is: 205.47 lv.